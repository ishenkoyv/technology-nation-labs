# Рекомендації по продовженню навчання, після закінчення курсу **Harvard CS50**
Після проходження курсу CS50 у студентів повинні сформуватися певні навички програмування.
Для відстеження історичних змін у коді, поширення своїх напрацювань з іншими студентами, освоєння роботи з GIT, пропонується викладати свої проблемсети на github. Додатково до репозітарія з кодами проблемсетів, рекомендується сторити статичний блог на github.io. У блозі потрібно публікувати проблеми, з якими студент стикається під час освоєння нових технологій/навичків. Один з розділів буде містити резюме.

## Англійська Мова
В умовах глобалізації англійська мова є необхідністю і її вивчання повинно відбуватися паралельно з вивченням технологій і мов програмування.
 - [LinguaLeo](http://lingualeo.com/)
 - [DuoLingo](https://uk.duolingo.com/)

## Personal Branding
Усе навчання і практична діяльність студентів під час і після закінчення курсу повинні бути спрямовані на побудову репутації ІТ-спеціаліста.
Це включає в себе, окрім практичного досвіду, формування інформаційоного поля і репутації у мережі.
Сайти, на які варто звернути увагу:
 - [github.com](https://github.com/)
 - [linkedin.com](https://www.linkedin.com/)
 - [stackoverflow.com](http://stackoverflow.com/)

Відповідно до останнього [аналізу ринку від DOU](https://dou.ua/lenta/articles/juniors-2015/), сайти вакансій втратили свої позиції з пошуку персоналу і на перші місця виходять рекомендації, соціальні мережі і спеціалізовані події. Personal Branding є основою для створення умов, щоб вас шукали і рекомендували, як спеціаліста, а не ви шукали роботу.

## Ринок вакансій і вектор розвитку
ІТ-сфера є доволі молодою і дуже динамічною. Тому це накладає певні вимоги до самоосвіти.
Для розуміння вектору розвитку і потреб ринку (локального і глобального), рекомендується використовувати [розділ роботи на DOU](https://jobs.dou.ua/) і вакансії на [UpWork](http://upwork.com/).
Інформація, представлена на цих сайтах, дозволяє проаналізувати потрібність ринку у профільних спеціалістах, рівні заробітньої плати.
При всьому цьому, треба відразу налаштовувати себе на працю на глобальному ринку, т.я. тенденції внутрішнього ринку здебільшого відзеркалюють зовнішні реалії з затримкою у часі.

## Практичні навички
При відсутності досвіду, початквіцям у ІТ-сфері доволі складно обрати спеціалізацію. Основною метою студента повинно бути працевлаштування, т.я. останні роки спостерігається уніфікація підходів у програмуванні і перекваліфікація можлива/вірогідніше всього буде у майбутньому.

Тут можна порадити спочатку вибрати сферу для входу на ринок і вивчити базовий стек
 - HTML
 - CSS
 - JavaSript

Процес навчання повинен відбуватися з підходу практики. Гарним прикладом є сервіс [CodeCademy](https://www.codecademy.com/).
